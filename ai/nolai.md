# AI & onderwijs - de basis

**Wouter Jansen, NOLAI**

En jawel, tussen de nieuwe concept kerndoelen van SLO voor digitale
geletterdheid zien wij bij kerndoel 5 "ArtificiÃ«le Intelligentie" staan! De
wereld gonst van de AI. Het lijkt wel alsof iedereen er al wat van weet. Maar
in de praktijk valt dat echt wel mee. Heel veel docenten zijn nog zoekende
naar de basis. Wat is AI? Wat kan je ermee? Hoe werkt het? Wat voor impact
heeft het? Verandert het mijn rol als docent en hoe dan? Wat moet ik er over
leren en waar vind ik goede informatie? 

In deze workshop beginnen we bij de basis. We starten met uitleg over AI en
alle facetten eromheen om je antwoorden te geven op de vragen hierboven. 

Daarna gaan we een half uurtje spelen met AI. Aan de hand van kleine
opdrachtjes en een heleboel gratis beschikbare AI tools gaan we spelenderwijs
ervaring op doen. Leren van elkaar staat centraal en we nodigen iedereen
nadrukkelijk uit om AI-tools die je kent uit te wisselen. Zo vergroten we ons
AI gereedschap en ga je met een hoop leuke tools naar huis. 

In het laatste deel van de workshop ga ik nadrukkelijker in op AI in het
onderwijs. We nemen het concept kerndoel AI door met elkaar en proberen te
doorgronden wat dit van ons docenten vraagt. We duiden welke organisaties in
Nederland momenteel bezig zijn met vragen rondom AI & het onderwijs. Specifiek
ga ik in op het Nationaal Onderwijslab voor AI, waar ik als
Teacher-in-Residence 1 dag per week mee denk over AI-oplossingen voor echte
onderwijsproblemen. 

Neem een opgeladen laptop mee naar de workshop, verder heb je niks nodig,
zeker geen voorkennis over AI. Maar wil je je toch graag wat voorbereiden op
deze workshop? Doe dan ter voorbereiding alvast de Nationale AI Cursus en
bekijk de concept kerndoelen digitale geletterdheid. 

Deze workshop wordt verzorgd door Wouter Jansen. Hij is leraar NASK en
wiskunde op het Corbulo College in Voorburg. Als Teacher-in-Residence is hij
betrokken bij NOLAI, het Nationaal Onderwijslab AI en is hierin o.a. actief
zoveel mogelijk docenten meer te laten weten over AI. Hij blogt geregeld over
zijn ervaringen via de LinkedIn van het NOLAI -
https://www.linkedin.com/company/nolai/


* Alvast meer weten over AI? Doe deze cursus: 
    * [De Nationale AI-Cursus - Kunstmatige Intelligentie, helder uitgelegd voor Iedereen](https://www.ai-cursus.nl).
* De concept kerndoelen digitalisering doornemen? Kijk hier: 
    * [DEF_kerndoelenboekje_BU_DG.pdf (svdcdn.com)](https://slo-kerndoelen.files.svdcdn.com/production/uploads/assets/updates/DEF_kerndoelenboekje_BU_DG.pdf?dm=1709640714) 
* Meer weten over het NOLAI? Kijk hier: 
    * [NOLAI | Nationaal Onderwijslab AI (ru.nl)](https://www.ru.nl/nolai)